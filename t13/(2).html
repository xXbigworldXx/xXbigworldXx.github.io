<html>
	<head>

		<title>Тарас Шевченко</title>

		<style>
		body{
		background-color: rebeccapurple;
		color: white;	
		font-family:cursive;	
		font-size: 11px;
            }				
		</style>

	</head>

	<body>
	
<h1 align='center'>Мені однаково<h1>


<p align='center'>Мені однаково, чи буду<br>
Я жить в Україні, чи ні,<br>
Чи хто згадає, чи забуде<br>
Мене в снігу на чужині, —<br>
Однаковісінько мені!</p>

<p align='center'>В неволі виріс між чужими,<br>
І, неоплаканний своїми,<br>
В неволі плачучи умру<br>
І все з собою заберу,<br>
Малого сліду не покину<br>
На нашій славній Україні,[1]<br>
На нашій несвоїй землі.<br>
І не помьяне батько з сином,<br>
Не скаже синові: „молись…<br>
Молися, сину! За Вкраїну<br>
Ёго замучили колись…“<br>
Мені однаково, чи буде<br>
Той син молитися, чи ні...<br>
Та не однаково мені,<br>
Як Україну злиї люде<br>
Присплять, лукаві, і в огні [2]<br>
Її окраденую збудять...<br>
Ох, не однаково мені!</p>
<h1><a href='(1).html'>&#8592;</a></h1>
	</body>
</html>